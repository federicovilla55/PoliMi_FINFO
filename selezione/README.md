# Selezione

Scrivere un programma in C chiede all'utente un numero intero e ne visualizza il suo 
valore assoluto.

Scrivere un programma in C che chiede all'utente di inserire un numero intero che corrisponde ad un anno e visualizza 1 se l'anno è bisestile, 0 altrimenti. NOTA: un anno è bisestile se è divisibile per 4 ma non per 100 o se è divisibile per 400.

Scrivere un programma in C che acquisisce due numeri interi e stampa a video il maggiore dei due.

Scrivere un programma in C che acquisito un numero intero visualizza il messaggio "positivo", "negativo" o "nullo" in base al valore.

Scrivere un programma in C che chiede all'utente due numeri in virgola mobile che rappresentano i parametri a e b di un'equazione di primo grado ax+b=0. Il programma calcola e visualizza la soluzione dell'equazione. Si ricordi che l'equazione può essere impossibile o indeterminata.

Scrivere un programma in C che acquisisce 3 interi. Il programma verifica se costituiscono una terna pitagorica; in caso affermativo il programma stampa a video "1" altrimenti "0". NOTA: l'utente può inserire i tre numeri in qualsiasi ordine; es. "3 4 5" e "5 3 4" sono entrambe terne pitagoriche.

Scrivere un programma in C che chiede all'utente un carattere. Il programma verifica se il carattere sia una lettera dell'alfabeto. In caso positivo, se la lettera è minuscola, il programma la converte nella corrispondente maiuscola, altrimenti la converte nella corrispondente minuscola, visualizzando infine il risultato. In caso il carattere non sia una lettera il programma visualizza un apposito messaggio di errore.
